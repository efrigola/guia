# Promocions

A vegades podem necessitar que una publiació arribi més enllà de la comunitat que llegeix les nostres publicacions regularment. Per aquests casos la majoria d'eines socials ofereixen la possibilitat de promocionar una publicació. L'opció de promoció, ben executada és una manera ràpida d'arribar a un major nombre de persones, que de manera orgànica costaria molt que ens llegissin.   

Es recomana que quan es vulgui fer una promoció especial s'informi a la DGACD. Aquesta és l'encarregada de coordinar totes les campanyes que s'està duent a terme en el conjunt de la Generalitat. És poc recomenable que coincideixen el temps i en l'espai, diferents campanyes, ja que es treurien la visibilitat entre elles.  

Des del moment que s'informa del llançament de la campanya la DGACD fa un seguiment de les etiquetes de les campanyes a Twitter que coordini, així com aportacions sobre els missatges, els continguts i les etiquetes que es poden usar.  

En el moment d'informar la voluntat de promoció cal que cada unitat hagi reflexionat sobre els principals aspectes de la campanya.   

### 1. Objectius 

Hem de tenir clar què volem comunicar amb la promoció. Aquests objectius han d'anar alineats amb els del departament i amb l'estratègia integral de l'unitat. Cal que siguin assumibles i que totes les persones de l'unitat tinguin molt clar el perquè de la campanya.  

### 2. Públics  

Amb els objectius ben definits, és senzill de seleccionar els públics a qui ens hem de dirigir. És important del·limitar el màxim possible els públics, ja que hi ha vàries eines digitals que ens permeten una segmentació molt minuciossa sobre a qui ens volem dirigir.  

### 3. Temps

Quan i durant quan de temps tindrem la campanya de promoció engegada. Quins dies o setmanes durarà la campanya.  De la mateixa manera que es recomana segmentar els públics a qui ens dirigim, també hem de ser molt acurats amb el *timing* de la campanya. És molt important llançar la campanya durant un període en que la ciutadania tingui un interès amb els missatges que volem promocionar.  

### 4. Canals  

En funció dels aspectes anteriors hem d'analitzar quins són els canals que millor s'ajusten a les necessitats de la unitat. S'ha de tenir en compte que hi ha diferències demogràfiques importants entre una eina o una altra, i fins i tot segons el tipus de contingut que publiquem.  

Per una campanya de promoció de curta durada no es recomana la creació d'un nou canal corporatiu, ja que és una feina a llarg termini aconseguir una audiència a les xarxes socials, i els esforços de la campanya s'han de focalitzar en el missatge a comunicar.  

Per optimitzar els recursos es proposen dos tipus de canals de promoció:   

- **Insitutcionals**: de manera coordinada amb la DGACD es seleccionen perfils oficials de la Generalitat per publicar els missatges promocionals.  La selecció dels millors canals on publicar es fa de manera consensuada entre la DGACD, el responsable de la promoció i els responsables dels canals seleccionats. La unitat impulsora de la promoció és l'encarregada de facilitar els continguts.  

Amb aquesta coordinació institucional permeten un estalvi econòmic a la Generalitat, i alhora reforçar el missatge institucional de la Generalitat. Per exemple la campanya del Banc de Sang i Teixits que aprofita el perfil de Twitter Jovenut per fer arribar el seu missatge a un públic amb una franja d'edat concreta.  

- **De pagament**  les plataformes també ofereixen l'opció de pagar per fer arribar la publicació a més gent. Es pot fer directament des del mateix entorn de gestió de cada eina. Si aquesta és l'opció escollida, és important informar a la DGACD per tal de coordinar la campanya, per evitar  coincidències  de campanyes institucionals en el mateix moment.    

### 5. Continguts

Finalment s'el·laboren els continguts tinguents presents tost els aspectes anteriors. Cal tenir present que bona part de la gent que ens llegeix a les xarxes socials ho fa  a través d'un dispositiu mòbil, els continguts han d'estar pensats des del seu inici per qualsevol dimensió de pantalla. De la mateixa manera es recomanen missatges: curts, senzills i visuals. Per a més recomenacions per a l'el·laboració de continguts es pot llegir el capítol de la guia *Generar continguts rellevants*.  


## Com exposar els perfils corporatius

A més de les promocions dins els espais socials, també es recomana fer difusió dels perfils oficials en altres suports. És bo enllaçar els perfils al web i al blog, i també fer-ne difusió en els continguts informatius que editem, com poden ser fulletons, díptics o presentacions.  

En tots els casos les icones que utilitzarem són les del [llibre d'estil gencat](http://www.gencat.cat/web/guies/estil/#estils1_1_9). Quan en fem difusió en suports on no sigui possible enllaçar el perfil, la forma que utilitzarem serà la icona seguida del nom d'usuari, així ens quedarà *icona de la plataforma + @nomusuari*.  

