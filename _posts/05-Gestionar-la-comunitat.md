# 5. Gestionar la comunitat

El moment en el què obrim un perfil a les xarxes socials, estem entrant en el terreny de la ciutadania. Aquest acostament és molt útil per fer difusió de les nostres informacions, però alhora implica un compromís. Tenim el deure de participar en la conversa sobre el nostre àmbit d'actuació, especialment quan el ciutadà ens fa preguntes directament.  

Una bona manera de seguir el que s'està parlant sobre un tema del nostre interès, és mitjançant la monitorització. Amb les columnes de Tweetdeck podem configurar [cerques avançades](https://support.twitter.com/articles/71577-using-advanced-search) a Twitter, que en permeten fer un seguiment del que s'està parlant, amb la possibilitat d'aplicar-hi filtres.  

És important seguir la netiqueta de cada entorn en el que som presents. Per exemple a Twitter no cal agraïr a cada un dels usuaris que fan retuit dels nostres missatges o ens comencen a seguir. Tampoc es recomana retuitejar els comentaris positius que ens fassi la ciutadania, a part d'aquells que puguin aportar un valor significatiu a la gent que ens segueix.  

## Consultes i altres aportacions dels usuaris

Les mencions o al·lusions que ho requereixin s'han de respondre com més aviat millor, es recomana que el temps de resposta sigui inferior a les 2 hores. En cas de que la pregunta necessiti d'una recerca d'informació més avançada, s'informarà al ciutadà que s'està treballant en la resposta.  

Les consultes es respondran a través del canal que han estat realitzades, sempre que no continguin informació sensible.  

En els casos en què calgui donar més informació, es pot remetre l'interlocutor a un perfil corporatiu més específic o a una bústia de correu electrònic.  

Les respostes han de ser comprensibles per elles mateixes. Intentarem sempre que sigui possible que la resposta contingui el subjecte de la pregunta. Per exemple si ens pregunten: 'Quan s'obre el procés d'inscripcions universitàries' respondrem 'El procés d'inscripcions universitàries s'obre el 25 de març'. Amb aquest tipus de resposta incrementem la visibilitat del tuit i la contextualització en qualsevol espai.  


## Normes de participació

Per a la bona comunicació en totes les eines socials de la Generalitat de Catalunya, s’estableixen unes normes mínimes de participació, de manera que es pugui dur a terme una conversa respectuosa, tolerant i fructífera amb la ciutadania.  

Totes les eines socials en que la Generalitat hi té presència són oberts als comentaris de la ciutadania, que es publiquen si compleixen aquests requisits:  

- Que siguin pertinents, és a dir, que no s’allunyin del tema tractat. 

- Que mantinguin el respecte i el bon clima i no ofenguin ni atemptin contra la dignitat d’altres persones.  

- Que no continguin dades de caràcter personal ni informació publicitària.  

- Que no tinguin com a objectiu enganyar, desorientar o estafar al ciutadà.  

- Que no violi qualsevol llei intelectual de drets.  

- Que el contingut del missatge no sigui promocional o *spam*.  

La Generalitat només es responsabilitza dels continguts que emet a través dels seus canals. Els responsables dels perfils de la Generalitat es reserven el dret de no publicar qualsevol aportació que no observi aquestes indicacions mínimes.  

Si un ciutadà incompleix reiteradament les normes de participació podrà ser bloquejat.  

## Creació de xarxa

Entrar a formar part d'una comunitat és una tasca lenta. Com a institució oficial tenim l'aventatge del reconeixement i la credibilitat de la nostra informació. Tot i aquest factor, és sempre la ciutadania qui decidiexi voluntariament subscriures per rebre els continguts que publiquem.  

Es recomana seguir perfils d'interès de l'àmbit o temàtica relacionada amb el departament, servei o marca en qüestió. És probable que aquests perfils retornin el seguiment i, d'aquesta manera, s'iniciarà una xarxa.  

Una manera de tenir ordenats els contactes és crear llistes de seguidors. Aquestes es poden gestionar des de Tweetdeck, i ens permeten ordenar temàticament la gent a qui seguim.  

Quan obrim un perfil és bo fer-ho saver a la ciutadania que utilitza els serveis que oferim, per això es pot fer una notícia informativa, enllaçar des del web, o fer un enviament informatiu de correus.  

