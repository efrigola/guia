### Creació de xarxa

## A Twitter
Per crear una comunitat de seguidors, es recomana començar a seguir perfils de l'àmbit o temàtica relacionada amb el departament, servei o marca en qüestió. És probable que aquests perfils retornin el seguiment i, d'aquesta manera, s'iniciarà una xarxa.

Des de Tweetdeck es poden crear llistes de seguidors per temàtiques (per exemple: mitjans, periodistes, altres administracions, etc.) amb la finalitat de tenir ordenats els contactes. 

## A Facebook
Una de les característiques principals de les pàgines de Facebook és que no tenen un llistat d’amics, com els perfils, sinó de simpatitzants amb la qual cosa, en comptes de demanar als usuaris de fer-se’n amics, l’administrador haurà d’idear altres estratègies per aconseguir que el nombre d’adherits a la pàgina augmenti.
 
Les pàgines poden disposar d'una URL pròpia (ex: [facebook.com/gencat](http://facebook.com/gencat)) a partir dels 25 membres. Per tal d'arribar a aquesta xifra en poc temps es recomana dur a terme algunes accions:
- Enviar un correu electrònic a llistes de contactes del departament en qüestió
- Comunicar mitjançant una nota de premsa la creació d’una pàgina
- Contractar, amb el cost que això suposa, un espai de la barra lateral de Facebook per anunciar-s’hi.
- Incloure la URL a la signatura del correu.
- Enllaçar a la pàgina des del web corresponent.

## A Youtube
Tot i que Youtube conté funcionalitats pròpies de xarxa social per interactuar amb els usuaris com ara la missatgeria i el sistema de comentaris, s’ha optat per concentrar aquesta funció a la resta d’eines presentades i usar Youtube només com a mitjà de difusió de vídeos.

Amb la mateixa idea d’evitar la interacció amb els usuaris a través de Youtube per concentrar-la a les altres xarxes socials, a cada un dels vídeos que es publiquin marcarem *No permitir comentarios*, *No permitir votaciones sobre comentarios*, *No permitir respuestas en vídeo* i *No permitir que se puntúe este vídeo*. 

## A Flickr
La difusió dels materials publicats a Flickr té lloc a través de les altres xarxes socials, com Twitter i Facebook, amb la finalitat d'arribar a un nombre més gran d'usuaris.
 
S'ha de configurar el compte de Flickr perquè compleixi la funció de repositori d'imatges exclusivament. Per estalviar la publicació de comentaris que actuen com a xarxa social, cal seleccionar dins de *Privacidad y permisos*, a l'apartat d'*Opciones predeterminadas para las cargas nuevas / Quiénes pueden agregar notas, etiquetas y personas l'opció Sólo tú*.

## A Slideshare
xxxxxx

### Consultes i altres aportacions dels usuaris
Les mencions o al·lusions que ho requereixin s'han de respondre com més aviat millor.

N'hi ha de dues menes:

- Formulació de preguntes, dubtes i sol·licituds. Les que siguin d'un àmbit més particular poden ser respostes amb un missatge directe.
- Crítiques: en el cas de situacions de crítica oberta positiva, l’opció més adequada és contestar públicament amb la finalitat de mostrar que es dóna resposta a les opinions dels usuaris. Si la crítica és negativa, caldrà estudiar amb profunditat la queixa i donar-hi resposta de forma constructiva.
- Propostes i suggeriments.
- Agraïments pel contingut
- Debat sobre la pregunta

En els casos en què calgui donar més informació, es pot remetre l'interlocutor a un perfil corporatiu més específic o a una bústia de correu electrònic.

Totes les consultes i queixes dels diferents departaments, serveis i marques es podran repositar al portal d'Atenció Ciutadana i Difusió, grup Internet, de la plataforma e-Catalunya, perquè puguin servir per a altres ocasions a tota la comunitat que gestiona la presència de la Generalitat a les xarxes socials.

**Gestió de trols**
Trol és un missatge que un internauta envia a la bústia electrònica d’un altre internauta, a una tertúlia o a un grup de discussió amb la finalitat de suscitar una resposta irada o de desencadenar una baralla. Algunes recomanacions si es dóna el cas:

- Respondre. Sempre s’ha d’analitzar si és convenient. Si hi ha algun error o es pot donar informació objectiva per rebatre-ho de forma adequada, és convenient fer-ho.
- Eliminació. Seguint les recomanacions de les pautes de participació. Si són ofensius o contenen insults, s’eliminen.
- Esdeveniments ofensius. Cal denunciar l’esdeveniment i esperar que Facebook actui d’ofici si ho creu convenient.