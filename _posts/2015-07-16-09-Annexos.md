---
layout: page
title: Preguntes frequents
permalink: /09-faq/
---
# 9. Annexos

<!-- MarkdownTOC depth=2  -->

- [9.1- Preguntes Freqüents][faq]
	- 9.2- Drets d'autoria
- Drets d'autoria
	- Propietat intel·lectual
	- Drets d’autor
	- Reutilització de la informació
	- Llicències obertes per gestionar els drets de PI
	- Propietat intel·lectual a les xarxes socials
	- Propietat intel·lectual als repositoris
	- Drets d’imatge i protecció de dades
	- Com gestionar els drets d’autoria a les xarxes
	- 9.3- Criteris lingüístics
- Criteris lingüístics
	- Registre
	- Llengua
	- Traducció de noms de persona i de lloc
	- 9.4- Convencions gràfiques
- Convencions gràfiques
	- Abreviacions
	- Majúscules i minúscules
	- Escriptura de nombres
	- Recursos tipogràfics i signes de puntuació
	- 09.5- Imatge gràfica
	- 09.6- Glossari Termcat

<!-- /MarkdownTOC -->


## 9.1- Preguntes Freqüents[faq]

En aquest apartat es recullen algunes de les preguntes freqüents que envien els usuaris de la comunitat de professionals.

FAQ:

- **Com puc sol·licitar suport tècnic a la DGACD?**
- Quan sorgeix un dubte o incidència en la gestió diària del perfil es pot sol·licitar suport tècnic a la DGACD. En primer lloc cal fer una cerca a [google](http://www.google.com) i/o a [Twitter](http://search.twitter.com) sobre l'incidència que ens afecta. En cas de no trobar la resposta, es pot contactar amb la DGACD via correu electronic (**xarxes@gencat.cat**). Cal explicar detalladament el dubte o incidència i si s'escau adjuntar una captura del missatge d'error. Els tècnics respondran en un màxim de 48 hores.

---

- **Si entro des de el meu compte (via web) i vaig al meu perfil no veig alguns tuits al meu *timeline*. Només passa amb alguns. Potser hi ha hagut algun problema amb Twitter o Tweetdeck?**
- En el perfil web s’amaguen els missatges que comencen per @. Per veure’ls cal anar a *Tweets & replies*. A més, recordeu que els missatges que comencen per @username només són visibles als *timelines* de la gent que us segueix a vosaltres i a @usernam. Per evitar això, quan haguem de començar un tuit amb un nom d’usuari podem posar un punt a l’inici del tuit: ".@govern ...".

---

- **Com puc registrar la URL d'una pàgina de Facebook?**
- Cal accedir al perfil personal de l'usuari administrador de la pàgina. Amb la sessió iniciada, s'ha d'anar a [facebook.com/username](https://www.facebook.com/username) seleccionar la pàgina i el nom que es vol registrar i si està disponible, se n'autoritza el registre.

---

## 9.2- Drets d'autoria

# Drets d'autoria

## Propietat intel·lectual
La propietat intel·lectual (PI) és el conjunt de drets que regula el Text refós de la Llei de propietat intel·lectual espanyola (LPI) per protegir les creacions de l’ésser humà: artístiques, literàries i científiques (llibres; obres dramàtiques i traduccions; composicions musicals; obres cinematogràfiques; obres de pintura, fotografia i escultura; projectes arquitectònics i d’enginyeria, i programes d’ordinador).

Atès l’ordenament jurídic espanyol, aquest document deixa de banda expressament la propietat industrial, que protegeix marques i patents, i se centra a parlar dels drets d’autor, que són els que protegeixen les esmentades obres.

Així mateix, cal tenir en compte un conjunt de drets afins a la PI (enregistraments, interpretacions, fonogrames, bases de dades...). En el cas específic de les bases de dades (BD), es pot aplicar el dret sui generis, amb protecció per un període de 15 anys. En les BD també cal parar atenció: si hi ha selecció o disposició de continguts, l’article 12 de la LPI les pot considerar creacions intel·lectuals i, per tant, obres amb drets de PI.

## Drets d’autor
Per la naturalesa de l’objecte a protegir, es defineixen dos grans tipus de drets d’autor:

### Drets morals
Són una característica de l’anomenat dret d’autor continental enfront el dret anglosaxó i especialment del dret nord-americà, on pràcticament són desconeguts. Els drets d’autor protegeixen l’autoria o paternitat de l’obra, que és irrenunciable per part de l’autor. Aquesta protecció es concreta en el dret al reconeixement, respecte a la integritat de l’obra, divulgació i opció a retirar l’obra del comerç.

### Drets d’explotació
Fan referència als possibles usos que es poden fer d’una obra. L’actual llei de propietat intel·lectual en reconeix quatre: reproducció, distribució, comunicació pública i transformació.

En tots dos casos, tant els drets morals com els drets d’explotació, corresponen sempre als autors. Els drets d’explotació, però, poden ser cedits a terceres persones (físiques o jurídiques) que vulguin explotar l’obra.

La LPI determina també la durada dels drets d’explotació: és el que es coneix com a copyright. Ara la LPI estableix la protecció per a la majoria d’obres (excepcions: CD, DVD, mera fotografia, entre d’altres) fins a 70 anys després de la mort de l’autor i que, un cop superat aquest període, passi a domini públic. Tanmateix, per als autors que van morir abans del 7 de desembre de 1987, el període de protecció és de 80 anys.

## Reutilització de la informació
En l’estratègia de dades obertes (open data) de la Generalitat de Catalunya [dadesobertes.gencat.cat](http://dadesobertes.gencat.cat), es tendeix a oferir les dades tal com són i no en forma d’obres (taules, gràfics...), ja que el procés d’obertura és més senzill, d’acord amb la Llei 37/2007, de 16 de novembre, de reutilització de la informació del sector públic, que transposa la Directiva 2003/98/CE del Parlament Europeu i del Consell.

La Directiva 2013/37/UE modifica la de 2003 i està pendent de ser transposada en l’àmbit de l’Estat espanyol i Catalunya.

## Llicències obertes per gestionar els drets de PI
Hi ha diverses llicències, però segurament les més conegudes són les que va impulsar Creative Commons, que permeten la còpia, la distribució i la comunicació pública de l’obra mentre se’n citi l’autoria. A més, els autors poden decidir els usos comercials de l’obra, la possibilitat de transformació o que l’obra resultant mantingui la mateixa llicència que l’obra original.

Les **sis llicències Creative Commons** (CC) són:

BY Reconeixement
BY-SA Reconeixement / Compartir igual
BY-ND Reconeixement / Sense obra derivada
BY-NC Reconeixement / No comercial
BY-NC-SA Reconeixement / No comercial / Compartir igual
BY-NC-ND Reconeixement / No comercial / Sense obra derivada

## Propietat intel·lectual a les xarxes socials
Es considera la Generalitat de Catalunya titular dels drets d’explotació dels textos, comentaris i altres aportacions que hi ha en les seves diferents xarxes socials, a l’efecte que se’n pugui facilitar la reproducció, distribució, comunicació pública i transformació.

## Propietat intel·lectual als repositoris
Les imatges –fotos, gràfics, quadres...– , vídeos i presentacions tenen drets d’autoria i, consegüentment, se sotmeten als preceptes legislatius de propietat intel·lectual. Amb aquesta finalitat, Flickr, Youtube i Slideshare incorporen respectivament les corresponents funcionalitats per poder indicar quina llicència incorpora la imatge, el vídeo o la presentació en qüestió.

La Generalitat de Catalunya opta per defecte per les llicències Creative Commons i, dins d’aquestes, per les que facilitin una obertura i una reutilització més àmplies, com ara BY Reconeixement o la BY-SA Reconeixement / Compartir igual. Aquestes dues modalitats són les que s’ajusten més fidelment a l’estratègia de la Generalitat per posar a disposició de ciutadania i empreses tantes obres –i dades– com sigui possible i amb el màxim nivell d’obertura, intentant afavorir-ne la transformació i els usos comercials.

En tots els casos, cal explicitar com a autor o gestor dels drets d’autoria la Generalitat de Catalunya, a través del departament i/o organisme en qüestió. Per exemple: ‘Generalitat de Catalunya. Departament de la Presidència’ o ‘Generalitat de Catalunya. Escola d’Administració Pública de Catalunya’.

## Drets d’imatge i protecció de dades
El dret a la pròpia imatge és un dret fonamental reconegut a l’article 18.1 de la Constitució espanyola que estableix: “es garanteix el dret a l’honor, a la intimitat personal i familiar i a la pròpia imatge”. Com a dret de la personalitat que és, implica que el seu titular té dret a decidir sobre les publicacions o reproduccions de la seva imatge; per aquest motiu, en principi, se n’ha de demanar la corresponent autorització. D’altra banda, també a les xarxes socials, la Generalitat de Catalunya garanteix la confidencialitat de les dades personals en els termes establerts per la Llei orgànica 15/1999, de 13 de desembre, de protecció de dades de caràcter personal (LOPD), implementant les mesures de seguretat necessàries i adequades al tipus de dades personals, d’acord amb el Reial decret 1720/2007, de 21 de desembre, pel qual s’aprova el Reglament de desenvolupament de la LOPD. Les dades que es requereixin són les estrictament necessàries, adequades i pertinents
per a la finalitat per a la qual es recullin i han de ser sotmeses a un tractament automatitzat i d’acord amb els preceptes legals.

## Com gestionar els drets d’autoria a les xarxes
A continuació s’enumeren algunes útils recomanacions per gestionar els drets sobre imatges, vídeos i presentacions:

- A l’hora de compartir imatges a les xarxes socials, cal controlar si tenen drets d’autor i, si és així, citar-los.
- Aplicar llicències Creative Commons a les imatges, vídeos i presentacions amb drets de propietat intel·lectual dels quals es disposi dels drets d’explotació pertinents o l’autorització corresponent.
- Defugir les cessions de drets d’explotació que tinguin una durada limitada en el temps, ja que comportaria una gestió complexa dels esmentats drets.
- Optar preferiblement per imatges o vídeos on sigui difícil reconèixer físicament persones que no hagin signat o cedit els corresponents drets d’imatge, si s’escau.
- Afegir clàusules als contractes, subvencions, licitacions... que permetin la comunicació lliure de les imatges, vídeos, presentacions o textos adquirits (que no siguin propietat de la Generalitat).
- Incloure les escaients cessions de drets d’imatge (si hi apareixen persones) i de drets d’explotació de l’obra en el procediment de recollida de dades, confecció de documents, organització d’actes o qualsevol acte de provisió de continguts que no siguin de la Generalitat.
- Gestionar correctament també les obres (fotos, vídeos, presentacions, textos...) que siguin propietat de la Generalitat; tenint-ho tot documentat i en situació de poder-ho acreditar i transferir a qualsevol altra unitat o persona.


## 9.3- Criteris lingüístics
# Criteris lingüístics

Aquests criteris s’han extret dels Criteris lingüístics de la Secretaria de Política Lingüística i dels Criteris lingüístics del Departament de Justícia i s’han adaptat a les necessitats específiques de les xarxes socials.
L'aplicació d'aquests criteris no és universal i s’han de dur a la pràctica d'acord amb les característiques específiques de cada eina de xarxa social.
 
## Registre
En general, cal mantenir un to formal en l’escriptura de les entrades al bloc, al Twitter i a Facebook, però proper i fresc d’acord amb la immediatesa i diàleg que permeten aquestes eines. En el cas que es faci necessari dirigir-se als usuaris (preguntes, invitacions, etc.), cal utilitzar la primera persona del plural. Ex.: Encara som a temps d’inscriure’ns a la 20a sessió web.
 
Cal utilitzar un to neutre i publicar informacions sense implicació subjectiva.
 
## Llengua
### Llengua estàndard
La varietat estàndard és l’adequada en les situacions comunicatives pròpies de l’Administració, que permet la intercomprensió entre els diversos parlants.

El model de llengua ha de ser formal, concís, clar i neutral, és a dir, amb absència d’usos discriminatoris, llenguatge no sexista, etc.
 
### Estrangerismes
Cal evitar la profusió de manlleus (especialment d’anglicismes) característics del món d’internet i usar els neologismes i les formes adaptades pel TERMCAT [termcat.cat](http://termcat.cat).

Així doncs, escriurem en català tots els termes estrangers que puguin ser traduïts. Si l’alternativa catalana no està gaire difosa, i si el nombre de caràcters ens ho permet (en el cas de Twitter), afegirem entre parèntesis el manlleu/la forma manllevada. Si el fet de repetir sistemàticament l’alternativa catalana i el manlleu entre parèntesis es considera excessiu perquè apareix massa sovint en un mateix context, es pot fer servir aquesta solució la primera vegada i en la resta, la forma catalana.
 
### Ordre de la frase
En general, les frases segueixen l’ordre lògic i natural propi de la llengua catalana: subjecte + verb + complement directe/atribut + complement indirecte + altres complements.

De vegades, l’ordre neutre pot incloure un element inicial, el marc, per contextualitzar l’oració o el discurs: ([marc] + S + V + complements).

Els complements circumstancials de temps i de lloc són elements que tenen força mobilitat dins la frase i es desplacen sovint al començament de l’oració, sense que la claredat de la informació se’n ressenti, més aviat al contrari. En aquests casos funcionen com a marc.

### Verbs-noms
Les estructures nominals, en què s’utilitza un nom en substitució dels verbs corresponents, sovint són més llargues, més abstractes i més impersonals, i per tant més difícils d’entendre que les frases amb verb corresponents. Per aquest motiu, tot i que es tracta d’una estructura que en molts casos no presenta problemes de comprensió, convé no abusar-ne.
 
Així doncs, en comptes d’una nominalització, utilitzarem una forma verbal (ex.: el conseller farà la presentació de... hauria de ser: el conseller presentarà...).

## Traducció de noms de persona i de lloc
La finalitat d’aquest punt és exposar una llista de criteris de traducció en català i castellà i informar de les equivalències català-francès, català-anglès i catalàalemany. Sempre que n'hi hagi, la llista ofereix les formes corresponents, però no indica quan s'han d'usar.

Es pretén establir uns criteris d'actuació mínims a l'hora de traduir noms propis (o noms comuns que actuïn com a tals) en principi entre el català i el grup de llengües: castellà, anglès, francès i alemany. +info  [gen.cat/traduccionoms](http://gen.cat/traduccionoms).
 
### Criteris de traducció de noms de persones, coses i llocs
- En principi, hi ha noms transparents (noms que són paraules d’ús habitual) que no són de fet propis i que permeten ser traduïts perquè estan formats per noms comuns. És aquí on es localitzen la majoria de problemes de traducció de noms propis.
	- Ministeri de Justícia
	- Departamento de Justicia
En canvi, la traducció dels que són estrictament propis funciona de manera molt diferent.
	- Manuel Duran i Bas
 
-  La traducció literal dels noms transparents pot impedir que el resultat de la traducció literal expressi el mateix que designava el nom abans de ser traduït. Es poden plantejar els casos següents:
	- Que la llengua a què es tradueix (llengua d'arribada) disposi de termes que es puguin correspondre amb els de la denominació inicial, però que puguin fer entendre una altra cosa. Aleshores cal afegir algun terme que aclareixi l'expressió.
		- el Centre d’Estudis Jurídics (del Ministeri de Justícia)
		- el Centro Penitenciario Ponent (Lleida)
 	- Que el resultat de la traducció literal sigui comprensible i s'entengui bé, tot i que la llengua d'arribada no disposi de termes d'equivalència exacta. En aquest cas, es pot adoptar la traducció literal.
		-  la Cambra dels Comuns (cambra baixa del Parlament britànic)
	- Que la traducció literal no sigui comprensible i no s'entengui prou bé. Llavors cal fer la traducció funcional del nom (és a dir, expressar-lo en termes i conceptes equivalents de la llengua d'arribada).
		- Ministry of Justice of the Government of Catalonia (Departament de Justícia)
		- el ministre d'Hisenda britànic (Chancellor of the Exchequer)
		- el Parlament alemany (Bundestag)
	- Que es tracti de noms pels quals s'identifiquin de manera generalitzada organitzacions molt conegudes o bé que no tinguin formes equivalents clares en la llengua d'arribada. Aleshores, és preferible no fer-ne la traducció.
		- el Trinity College de Dublín
 	- En alguns noms propis transparents, s'hi ha de distingir una part genèrica i el nucli, que és invariable (és a dir, que no s'ha de traduir) i que, pròpiament, els individualitza.
		- Col·legi de Procuradors de Tribunals de Lleida (en català)
		- Colegio de Procuradores de Tribunales de Lleida (en castellà)
	- En general, cal tenir en compte en quin context es fa la traducció. Aquest punt de vista permet entendre que no hi ha una única solució en la traducció de noms propis, sinó que a diverses situacions comunicatives hi poden escaure formes diferents. En els següents casos, es fa un ús social de les denominacions; les formes oficials són en castellà la primera i en català la segona i la tercera:
		- Fundació per a la Promoció Mèdica
		- Federación de Coros de Clavé
		- Asociación Catalana para el Desarrollo de la Mediación y del Arbitraje		 
		- En els casos que vénen a continuació, encara que les formes oficials siguin Huesca i Lleida, hi ha un ús tradicional d’aquestes formes: Osca i Lérida.

### Resum
Criteris de traducció de noms de persones, coses i llocs. Tendència a traduir el text del nom propi originari (o dels noms comuns que actuïn com a tals) tant com es pugui a la llengua d'arribada. Cal tenir en compte, però, que la forma que s'usi s'adeqüi al públic receptor del missatge.
 
- Criteris generals català-castellà

Es tradueixen:
	- els topònims perquè es tracta d’una comunicació no oficial. (És recomanable usar
	les formes tradicionals, quan n’hi hagi.)
	- les denominacions d’organitzacions, documents i altres similars d’àmbit públic.
	Ex.: Departamento de Justicia de la Generalidad de Cataluña (o Generalitat de
	Catalunya, si el context cultural és proper)
	- els noms de personatges històrics, sants, etc.
 
No es tradueixen:
	- els noms propis de persona
	- les denominacions d’organitzacions i empreses. Ex.: Marcial Pons
	- Ediciones Jurídicas, SA
 
- Traducció de la part específica d’una denominació

Es tradueix:
	- el topònim si hi ha una forma tradicional. Ex.: Centre Penitenciari de Saragossa
	- el nom de personatges històrics, sants, etc. Ex.: el Hogar Infantil Nuestra Señora de la Misericordia de Gerona
 
No es tradueixen:
	- el nom propi estrictament. Ex.: Centro Educativo Els Til·lers
	- el topònim si no existeix una forma tradicional. Ex.: Centre Penitenciari de 	Badajoz
 
-  Llistes d'equivalències català-castellà i català-francès/anglès/alemany

Castellà-català:
	- Persones: Carmen López / Carmen López; un fiscal en cap / un fiscal jefe
	- Coses: Departament de Justícia/ Departamento de Justicia; Col·legi d'Advocats de Girona / Colegio de Abogados de Girona
	- Llocs: l'Hospitalet de Llobregat / L'Hospitalet de Llobregat; Espanya / España
 
Català-francès/anglès/alemany:
	- Persones: senyor Josep Fornells Gómez / Monsieur Josep Fornells Gómez; Sir Jack Straw / Sir Jack Straw; el senyor o Sr. Bachmann / Herr Bachmann
	- Coses: Tribunal Internacional de Justícia / International Court of Justice; Trinity College (Dublín) / Trinity College (Dublin); Generalitat de Catalunya / Generalitat de Catalunya (Regierung von Katalonien)
	- Llocs: Cinquena Avinguda (Nova York) / Fitth Avenue (New York); el Pont de Suert / Pont de Suert; Colònia / Köln




## 9.4- Convencions gràfiques
# Convencions gràfiques

## Abreviacions
L'abreviació és l'escurçament d'un mot o d'un grup de mots o partícules per estalviar repeticions innecessàries i/o per guanyar espai en els documents. Les abreviacions es classifiquen en abreviatures, sigles (i acrònims) i símbols. A Facebook i al bloc potser no és tan necessari l’ús de les abreviacions com ho pot ser en altres entorns com ara Twitter. +info [gen.cat/abreviacions](http://gen.cat/abreviacions)
 
### Abreviatures
Són abreviacions d'un o d'alguns mots originades per la pèrdua d'algunes lletres internes o finals i que s'indica amb un punt o una barra o bé un dels dos signes indistintament. Conserven l'accent, si el mot sencer en du. Si ja estan establertes, seguirem els criteris generals i les acabarem sempre amb un punt al final. Si no ho estan, es formen amb un punt situat sempre davant de la primera vocal de la síl·laba a partir de la qual s’escurça la paraula.

- dept.= departament (ja establerta)
- secció = secc. (no establerta)

Només s’escriuen en majúscula si són noms de persona o si estan a principi de frase.
 
### Sigles, acrònims i símbols
Les sigles són abreviacions que es formen amb majúscules, generalment inicials de substantius i adjectius, de la denominació que representen. En canvi, els acrònims es formen més lliurement amb la intenció de poder ser llegits per síl·labes, com un mot. Els símbols són signes gràfics que representen una paraula, un sintagma o un valor i que estan establerts majoritàriament per institucions oficials i internacionals competents.
 
En les sigles, s’ha d’evitar duplicar les lletres com a marca de plural. Pel seu ús, es poden convertir en un nom comú.

- RH (recursos humans)
- gencat, la sida
 
S’escriuen sense deixar espais en blanc entre lletres i sense marcar la suspensió de mots amb punts.

- Unesco
- Davant les sigles que es pronuncien com a mots, s’apostrofen els articles el i la i la preposició de.
- L’ONU

Els símbols (convencions internacionals) no admeten cap marca de plural ni duen punt final.

- m = metre/metres
 
## Majúscules i minúscules
Majúscules i minúscules: L'ús de la lletra majúscula i de la minúscula és una convenció i no pas una qüestió gramatical. +info [gen.cat/minusculesmajuscules](http://gen.cat/minusculesmajuscules).
 
Segons si es tracta d'un nom propi o d'un nom comú:

### Persones
- Pere Ferrer
- el cap del Servei de Suport Jurídic (però: els caps de servei)
- la consellera de Salut, Maria Josep Serra, (o Maria-Josep Serra o MJ Serra – en aquest últim cas, només a Twitter.
 
### Coses
Organismes:

- el Departament de Justícia (però: els departaments de Cultura i Justícia)
- l’Escola d'Administració Pública [de Catalunya]
 
Plans, jornades, ponències i cursos:

- el Pla interdepartamental per a majors de 18 anys (però: un pla per...)
- el Programa de reparació de la víctima
- l'XI Jornada sobre Delinqüència Juvenil (però: les jornades La Comunicació en
l'Àmbit del Dret; aquí la denominació de les jornades comença amb el mot La)
 
Documents i tràmits oficials:

- l'Estatut d'autonomia de Catalunya, el Codi civil, el Codi penal
- el Reial decret legislatiu 1/2007 (però: cal un reial decret per regular els tràmits de l'adopció)
 
Toponímia:

- l'Hospitalet de Llobregat
- CAP El Remei (però: els CAP del Remei i del...)
 
Segons la situació del mot en el text i com l'afecten els signes de puntuació:
Majúscules:

- inici de text
- interrogació i admiració (excepte si va després de dos punts i en una enumeració de preguntes. Ex.: Es plantegen dues qüestions: on es va publicar la Llei?, quan?)
- després de punt (excepte si es tracta d’un punt d’abreviació)
- després de punts suspensius (excepte si després dels punts continua una enumeració separada per comes. Ex.: Convocades les places de subalterns, auxiliars, administratius..., i també d’agents forestals)
- citacions: si són a principi de frase, just després de les cometes
 
Minúscules:

- coma o punt i coma: jornada per presentar els serveis en línia, i també sessió d’avaluació
- després de dos punts (excepte si el que ve després es tracta d’una citació)
- parèntesis: després de parèntesi (excepte si la frase anterior acaba amb punt)
- citacions: si es troben al mig de la frase, just després de les cometes

## Escriptura de nombres
Els numerals són mots o sintagmes que expressen un nombre, que es pot representar gràficament mitjançant lletres o mitjançant xifres.
 
N'hi ha de diversos tipus, però els que solen suscitar més dubtes a l'hora d'escriure'ls són els cardinals, ordinals i partitius. +info [gen.cat/escripturanombres](http://gen.cat/escripturanombres).
 
Per norma general, seguirem aquests criteris. No obstant això, només per qüestions d’espai es poden fer excepcions i escriure amb xifres els casos que, per regla, s’escriuen amb lletres.

- Cardinals: expressen la quantitat d'una magnitud determinada (un, dos, tres...)
- Ordinals: expressen ordre de col·locació, aparició i prioritat (primer, segon, tercer...)
- Partitius: expressen una part o fracció de la unitat (mig, terç, quart...)
 
### Concurrència amb l'apostrofació
Els nombres que s'apostrofen quan s'escriuen amb lletres també s'apostrofen quan s'escriuen amb xifres, tant si són aràbigues com romanes.

- l'u
- d'u
- l'1
- d'11
- l'XI
- d'XI
 
### Diferència entre número i nombre
El terme nombre es pot considerar un sinònim de quantitat de.

- el nombre d'assistents al Congrés
 
El terme número fa referència a la xifra amb què una persona o una cosa és designada dins d'una sèrie o col·lecció.

- la pàgina número 4
- el número de telèfon 93 301 50 37

### Normes d’escriptura dels nombres
Pel que fa a les normes d’escriptura, intentarem escriure en lletres (i al Twitter, sempre que hi càpiga en 140 caràcters):

- quantitats del zero al nou
- els números cent i mil
- quantitats aproximades
- quantitats seguides del mot vegada/vegades
- inici de frase
- edats i durades
- dècades (sempre en minúscula i en singular)
- festivitats i esdeveniments històrics
- rang o categoria
- mil·lennis
- pactes i/o clàusules d'un contracte
- substantiu quart
- substantiu dècim

I en xifres aràbigues:

- quantitats de dues o més xifres
- estadístiques i textos tècnics
- cardinals en contacte amb una abreviatura o un símbol
- números que formen part de sèries
- horaris d'actes o serveis públics
- títols, capítols, articles i apartats de textos legals
- adreces
- datacions
- cursos acadèmics i altres períodes
- graus
- percentatges
- apartats: 1r o 1)
- decimals
- fraccions (o trencats)
 
En grafia mixta:

- quantitats formades per un nombre rodó de milions, bilions, trilions, etc. Ex: 1milió; 345 bilions
 
Tant en lletres com en xifres aràbigues o romanes:

en lletres com en xifres aràbigues o romanes:

- congressos, jornades, fires, etc. Ex: Terceres Jornades Catalanes / 3es Jornades Catalanes / III Jornades Catalanes
 
En xifres romanes:

- carreteres nacionals radials: N-II
- districtes urbans
- segles
- capítols pressupostaris
- reis i papes: Benet XVI
 
## Recursos tipogràfics i signes de puntuació
Ni Twitter ni Facebook no permeten l’ús de cursiva ni negreta ni versaleta. Per això, únicament farem ús de les cometes. En el punt 11.4.2 n’especifiquem els casos. En canvi, aquests usos tipogràfics sí que han d'usar en el cas del bloc.+info [gen.cat/tipografics](http://gen.cat/tipografics)
 
### Recursos tipogràfics

#### Cursiva

- títols d’obres diverses: llibres publicats, obres d'art (excepte les de l'antiguitat), pel·lícules, obres de teatre, obres musicals, programes de ràdio i televisió
- títols de publicacions periòdiques
- títols de cartells, opuscles, tríptics i catàlegs
- estrangerismes i llatinismes no adaptats
- comentaris, acotacions o anotacions fora del text
- àlies si acompanyen el nom propi (llevat de reis, papes i sants)
- per expressar ironia o doble sentit
- per marcar col·loquialismes i vulgarismes
- noms científics d'animals i plantes
- lletres que encapçalen elements de llistes verticals
- per donar èmfasi
 
#### Negreta

- títols, subtítols i apartats del text.
- per destacar una paraula dins un text quan l'ús de la cursiva comporti confusió o sigui insuficient.
- convé no abusar-ne, però és un recurs que pot contribuir a fer més clars els escrits.
 
### Signes de puntuació
Els signes de puntuació serveixen per comprendre i interpretar correctament el missatge escrit i facilitar-ne la lectura. +info [gen.cat/signespuntuacio](http://gen.cat/signespuntuacio)

- La coma , . Pausa breu que sovint es reflecteix oralment en l'entonació.
- El punt . . Pausa forta que indica que la frase té un significat complet i gramaticalment independent.
- El punt i coma ; . Pausa mitjana que separa oracions de sentit complet connectades semànticament entre si. Indica que l'oració que segueix afegeix una matisació o informació nova.
- Els dos punts : . Pausa mitjana que denota una relació de proximitat entre els dos fragments que uneixen.
- Els punts suspensius ... . Indiquen una suspensió de l'oració o, entre claudàtors, l'omissió d'un fragment en una citació textual.
- L'interrogant i l'admiració ? ! . Signes que assenyalen una entonació interrogativa o exclamativa.
- Els parèntesis ( ) . Com la coma i també els guions, delimiten un incís. L'incís marcat per un parèntesi sol estar més allunyat del sentit i de la sintaxi del context que no pas l'incís que delimiten les comes.
- Els guions — — . Indiquen un incís i, per això, sovint són intercanviables amb la coma i, sobretot, amb els parèntesis.
- El guionet - . S'usa per separar o unir mots, i també xifres.
- Les cometes altes “”. Distingeixen un fragment de text respecte del text general (per exemple, al bloc, marquen les citacions textuals, títols d'articles i comunicacions, títols de capítols de llibres i de capítols de programes de televisió i ràdio, títols d'exposicions, conferències, col·loquis, etc.).
- Les cometes simples ‘’. Com que ni al Facebook ni al Twitter no podem usar la cursiva, farem servir les cometes simples en substitució.
- Els claudàtors [ ] . S'usen per a afegits externs a un text original.
- La barra inclinada / . Indica que hi ha una oposició o alternança entre els elements que separa.


## 09.5- Imatge gràfica
## 09.6- Glossari Termcat

		**accessibilitat informàtica** _ n f_

        _es        _accesibilidad_ n f_; accesibilidad computacional [MX]_ n f_; accesibilidad informática_ n f_

        _en        _computer accessibility

        XARXES SOCIALS. Condició d'un entorn informàtic que permet que qualsevol persona hi accedeixi o l'utilitzi amb independència de les seves necessitats específiques de tipus sensorial, motriu, cognitiu o social.



        **administració electrònica** _ n f_

        _es        _administración electrónica_ n f_; administración virtual_ n f_; e-gobierno [MX]_ n m_; gobierno electrónico_ n m_

        _en        _e-administration; e-government; electronic administration; electronic government

        XARXES SOCIALS. Sistema d'administració pública en què s'utilitzen les tecnologies de la informació i la comunicació per a optimitzar el disseny i la implementació de polítiques i serveis públics de manera eficient, i per a establir una comunicació bidireccional amb els administrats.



        **administrador | administradora** _ n m, f_

        _es        _administrador | administradora_ n m, f_

        _en        _administrator

        XARXES SOCIALS. Usuari que gestiona una pàgina o grup en una xarxa social, especialment del Facebook o del Linkedin.



        Nota: Un membre d'un grup del Facebook pot veure el llistat dels administradors del grup, mentre que un admirador d'una pàgina no pot accedir a aquesta informació.



        **agregador** _ n m_

        _es        _agregador_ n m_; agregador de noticias [MX]_ n m_; lector RSS_ n m_

        _en        _aggregator; feed aggregator; feed reader; news aggregator; news reader; RSS reader

        XARXES SOCIALS. Aplicació informàtica que permet subscriure's a un o més canals de continguts i gestionar-ne la recepció i la visualització.



        **àlbum** _ n m_

        _es        _álbum_ n m_

        _en        _album

        XARXES SOCIALS. Conjunt de fotografies, generalment d'un mateix tema, que un usuari penja en una xarxa social per a compartir-les.



        **amfitrió | amfitriona** _ n m, f_

        _es        _anfitrión | amfitriona_ n m, f_; organizador | organizadora_ n m, f_

        _en        _host

        XARXES SOCIALS. Usuari del Facebook que crea un esdeveniment.

        _        _

        **amic | amiga** _ n m, f_

        _es        _amigo | amiga_ n m, f_

        _en        _friend

        XARXES SOCIALS. Usuari del Facebook que forma part de la llista de contactes d'un altre usuari per acord mutu, amb la finalitat de compartir informació i mantenir una relació.



        **analítica web** _ n f_

        _es        _analítica web_ n f_; estadística web_ n f_; webmetría_ n f_

        _en        _Web analytics; Web metering; Web metrics; Web site metering

        XARXES SOCIALS. Tècnica consistent a recollir, mesurar i analitzar les dades corresponents als accessos a un lloc web amb l'objectiu de conèixer els usos i el rendiment d'aquest lloc web i el comportament dels usuaris.



        **aplicació mòbil** _ n f_

        sin. **app** _ n f_

        sin. compl. **apli** _ n f_

        _es        _aplicación_ n m_; aplicación móvil_ n m_; apli_ n m_

        _en        _mobile application; app

        XARXES SOCIALS. Programa informàtic que desenvolupa una tasca específica en un aparell mòbil.



        **apunt** _ n m_

        _es        _artículo_ n m_; contribución_ n f_; entrada_ n f_; mensaje_ n m_; post_ n m_

        _en        _post; posting

        XARXES SOCIALS. Text que un internauta publica en un fòrum, un blog o una xarxa social.

        Nota: 1. Els apunts també poden ser, de vegades, imatges o altres arxius associats.

        2. Segons el context, també poden ser adequades com a denominacions d'aquest concepte, entre d'altres, les formes _aportació_, _comentari_, _intervenció_, _nota_, _missatge _o, quan el text té una certa especialització i extensió, _article_.



        **autofoto** _ n f_

        _es        _autofoto_ n f_; autorretrato_ n m_

        _en        _self-portrait; selfie

        XARXES SOCIALS. Fotografia que es fa un mateix, sol o acompanyat d'altres persones, habitualment amb un telèfon mòbil, una tauleta o una càmera web, amb la finalitat de publicar-la en una xarxa social.



        **avatar** _ n m_

        _es        _avatar_ n m_

        _en        _avatar

        XARXES SOCIALS. Personatge virtual definit amb els trets individuals escollits per un usuari d'una xarxa social perquè el representi en aquesta xarxa.



        **bio** _ n f_

        _es        _bio_ n f_; biodatos [MX]_ n m pl_; biografía_ n f_; información de usuario_ n f_

        _en        _bio

        XARXES SOCIALS. Frase breu que un usuari del Twitter redacta a la part inicial del seu perfil per presentar-se.

        Nota: La forma _bio_ és una forma abreujada de _biografia_.



        **blog** _ n m_

        _es        _bitácora_ n f_; blog_ n m_; weblog [MX]_ n m_

        _en        _blog; weblog

        XARXES SOCIALS. Pàgina web, generalment de caràcter personal i poc institucional, amb una estructura cronològica que s'actualitza regularment i que presenta informació o opinions sobre temes diversos.



        **bloguer | bloguera** _ n m, f_

        _es        _blogger_ n m, f_; bloggero | bloggera [MX]_ n m, f_; bloguero | bloguera_ n m, f_

        _en        _blogger; weblogger

        XARXES SOCIALS. Persona que gestiona un blog o que és aficionada a navegar per aquest tipus de pàgines web.



        **canal de continguts** _ n m_

        sin. **fil de continguts** _ n m_

        _es        _canal_ n m_; canal de contenidos RSS_ n m_; fuente_ n f_; fuente web_ n f_

        _en        _feed; news feed; syndication feed; web feed

        XARXES SOCIALS. Fitxer que recull informació resumida sobre les actualitzacions d'un web i hi pot oferir enllaços.



        **canal de notícies** _ n m_

        _es        _canal de noticias_ n m_; últimas noticias_ n m_

        _en        _news feed

        XARXES SOCIALS. Canal de continguts específic del Facebook que recull informació sobre les actualitzacions més recents dels contactes d'un usuari i hi ofereix enllaços.



        **canal web** _ n m_

        _es        _canal web_ n m_; push channel_ n m_

        _en        _push channel

        XARXES SOCIALS. Servei que subministra informació temàtica, actualitzada regularment, per mitjà de correus electrònics que s'envien de manera automàtica pel navegador als internautes que hi estan abonats.



        **clavar** _ v tr_

        _es        _pinear_ v tr_

        _en        _pin, to

        XARXES SOCIALS. Publicar un apunt o una imatge a la plataforma Pinterest.



        Nota: L'acció de clavar un apunt o una imatge es pot fer penjant el fitxer des d'una configuració local, fent un enllaç al lloc web d'origen o fent un enllaç al compte d'un altre usuari d'aquesta xarxa.



        **client** _ n m_

        _es        _cliente_ n m_; programa cliente [ES]_ n m_

        _en        _client

        XARXES SOCIALS. Programa informàtic que sol·licita informació, serveis o recursos diversos a un programa servidor.



        **client d'aparell mòbil** _ n m_

        _es        _cliente de dispositivo móvil [MX]_ n m_; cliente de movilidad_ n m_; cliente móvil [MX]_ n m_

        _en        _mobile client

        XARXES SOCIALS. Client instal·lat en un aparell mòbil, com un telèfon o una tauleta, per a connectar-se a una xarxa social aprofitant la seva interfície de programació d'aplicacions.



        **client FTP** _ n m_

        _es        _cliente FTP_ n m_

        _en        _FTP client

        XARXES SOCIALS. Programari que permet que un usuari que es connecta a un servidor pugui transferir fitxers.



        **coixinet** _ n m_

        sin. **quadradet** _ n m_

        _es        _almohadilla_ n f_; cuadradillo_ n m_; sostenido_ n m_; tecla # [MX]_ n f_; tecla de número [MX]_ n f_

        _en        _hash; hash key; number key; pound; pound key; square

        XARXES SOCIALS. Tecla dels aparells telefònics i d'altres aparells electrònics, amb diverses funcions segons la programació, que s'identifica amb dues ratlles paral·leles verticals o inclinades que s'encreuen amb dues ratlles paral·leles horitzontals.



        Nota: El coixinet s'utilitza per identificar les etiquetes dels microblogs.



        **comentari** _ n m_

        _es        _comentario_ n m_; comentario de blog [MX]_ n m_

        _en        _blog comment; comment; weblog comment

        XARXES SOCIALS. Text curt que un internauta escriu com a resposta a un apunt, publicació o comentari previ que ha llegit en alguna xarxa social o blog.



        **compromís** _ n m_

        _es        _compromiso_ n m_

        _en        _engagement

        XARXES SOCIALS. Índex que determina el grau d'implicació dels usuaris en un web o en una pàgina corporativa, generalment publicada en xarxes socials, que es pot mesurar a partir de fórmules diverses.



        **compte** _ n m_

        _es        _cuenta_ n f_

        _en        _account

        XARXES SOCIALS. Informació d'una xarxa social a la qual un usuari accedeix mitjançant un nom d'usuari i una contrasenya per gestionar-la de manera personalitzada.



        **compte fals** _ n m_

        _es        _cuenta falsa_ n f_

        _en        _fake account

        XARXES SOCIALS. Compte d'una xarxa social el titular del qual no és real.



        **compte verificat** _ n m_

        _es        _cuenta verificada_ n f_

        _en        _verified account

        XARXES SOCIALS. Compte que s'ha confirmat com a autèntic, especialment al Twitter.



        Nota: Els comptes verificats tenen una icona específica que els identifica. L'objectiu de les verificacions és evitar la suplantació de la identitat.



        **comunitat virtual** _ n f_

        _es        _comunidad virtual_ n f_

        _en        _virtual community

        XARXES SOCIALS. Conjunt d'internautes que comparteixen interessos i sobre els quals intercanvien opinions i comentaris per mitjà d'una xarxa telemàtica, generalment internet.



        **configuració** _ n f_

        _es        _configuración_ n f_

        _en        _configuration; settings

        XARXES SOCIALS. Adaptació d'una aplicació de programari o d'un component de maquinari als altres elements d'un sistema informàtic o a les necessitats d'un usuari.



        **connector** _ n m_

        _es        _conector_ n m_; plug-in_ n m_; programa plugin [MX]_ n m_

        _en        _plug-in

        XARXES SOCIALS. Programa d'execució senzilla i opcional que vincula dos programes o dues aplicacions independents perquè es complementin.



        **contacte** _ n m_

        _es        _contacto

        _en        _contact

        XARXES SOCIALS. Usuari d'una xarxa social amb qui un altre usuari ha establert algun tipus de relació.



        Nota: Algunes xarxes socials han donat noms específics als seus contactes (al Facebook, per exemple, s'utilitza el terme _amic_).



        **contingut brossa** _ n m_

        _es        _contenido no deseado [ES]_ n m_; spam_ n m_

        _en        _spam

        XARXES SOCIALS. Contingut importú, generalment de caràcter publicitari i sense interès per al receptor, que s'envia indiscriminadament a un gran nombre d'internautes per correu electrònic o a través d'una xarxa social.



        **contrasenya** _ n f_

        _es        _contraseña_ n f_

        _en        _access code; access key; password

        XARXES SOCIALS. Codi secret utilitzat per a restringir l'accés a un dispositiu, un sistema informàtic, una pàgina web, etc. als usuaris autoritzats.



        **correu electrònic** _ n m_

        sin. **missatge electrònic** _ n m_

        _es        _correo electrónico_ n m_; email_ n m_

        _en        _electronic mail; electronic message

        XARXES SOCIALS. Missatge que es transmet d'una bústia electrònica a una altra.



        Nota: L'equivalent anglès _e-mail _té un valor genèric, que val tant per al terme _adreça electrònica _com per al terme _correu electrònic_.



        **cronologia** _ n f_

        _es        _cronología_ n f_

        _en        _timeline

        XARXES SOCIALS. Pàgina d'inici del Twitter en la qual es visualitzen totes les piulades en temps real dels usuaris seguits.



        **cronologia** _ n f_

        _es        _cronología_ n f_; línea de tiempo de la red social [MX]_ n m_

        _en        _timeline

        XARXES SOCIALS. Llista de tots els apunts o comentaris d'un usuari al Facebook ordenats cronològicament des del més recent fins al més antic, a partir de la data d'alta.



        **curador de continguts | curadora de continguts** _ n m, f_

        _es        _gestor de contenidos | gestora de contenidos_ n m, f_; responsable de contenidos_ n m, f_

        _en        _content curator

        XARXES SOCIALS. Persona encarregada de buscar, seleccionar, organitzar i compartir informació en una comunitat virtual.



        **deixar de seguir** _ v tr_

        _es        _dejar de seguir_ v tr_

        _en        _unfollow, to

        XARXES SOCIALS. Cancel·lar, un usuari del Twitter, la subscripció que li permetia rebre totes les piulades d'un altre usuari.



        **Delicious** _ n m_

        _es        _Delicious_ n m_

        _en        _Delicious

        XARXES SOCIALS. Plataforma de servei de marcadors socials en línia que funciona com a repositori d'adreces de llocs web interessants o de documents de tota mena que estiguin publicats a la xarxa.



        **difusió per web** _ n f_

        _es        _difusión por la red [MX]_ n m_; difusión por web_ n f_

        _en        _webcasting

        XARXES SOCIALS. Difusió, per mitjà d'internet, d'informació seleccionada prèviament per un servidor i distribuïda als internautes abonats a un canal web sense que l'hagin sol·licitada.



        **eina** _ n f_

        _es        _herramienta_ n f_

        _en        _tool

        XARXES SOCIALS. Utilitat o funció que facilita la realització d'una tasca o d'un conjunt de tasques en un sistema informàtic.



        **entorn de xarxa social** _ n m_

        _es        _ambiente de red social [MX]_ n m_; entorno de red social_ n m_

        _en        _social networking environment

        XARXES SOCIALS. Espai virtual on els usuaris es comuniquen i intercanvien informació per mitjà d'una xarxa social.



        **esdeveniment** _ n m_

        _es        _evento_ n m_

        _en        _event

        XARXES SOCIALS. Pàgina del Facebook creada per un amfitrió per a convidar els amics triats a un acte puntual.



        Nota: Un esdeveniment pot ser públic o restringit als usuaris que l'amfitrió triï.



        **etiqueta** _ n f_

        _es        _etiqueta_ n f_

        _en        _hashtag

        XARXES SOCIALS. Conjunt de caràcters encapçalats d'un símbol de coixinet, sobre el qual es pot fer clic, que serveix per a accedir a un contingut indexat per categories o temes en un microblog.



        **etiqueta** _ n f_

        _es        _etiqueta_ n f_; etiqueta de la red [MX]_ n f_; netiqueta_ n f_; reglas de etiqueta de la red [MX]_ n f_

        _en        _netiquette; network etiquette

        XARXES SOCIALS. Conjunt de regles de convivència i de normes de conducta que han de seguir els usuaris d'internet.



        **etiqueta** _ n f_

        _es        _etiqueta_ n f_

        _en        _tag

        XARXES SOCIALS. Identificador que permet vincular una imatge, vídeo, enllaç o marcador amb un concepte, usuari, lloc o categoria.



        Nota: Les etiquetes del Facebook permeten vincular una imatge, vídeo o enllaç amb un usuari, pàgina o lloc mentre que les d'altres xarxes socials o llocs web com Youtube, Flickr o Delicious permeten incloure una paraula clau en un vídeo, imatge o marcador per identificar-ne la temàtica o categoria.



        **etiquetar** _ v tr_

        _es        _etiquetar_ v tr_

        _en        _tag, to

        XARXES SOCIALS. Posar un identificador que permet vincular una imatge, vídeo, enllaç o marcador amb un concepte, usuari, lloc o categoria.



        **etiquetatge** _ n m_

        _es        _etiquetado_ n m_

        _en        _tagging

        XARXES SOCIALS. Acció d'etiquetar.

        _        _

        **Facebook** _ n m_

        _es        _Facebook_ n m_

        _en        _Facebook

        XARXES SOCIALS. Plataforma de xarxa social que permet als seus usuaris establir vincles per compartir informació, principalment a través de missatges, enllaços, vídeos o fotografies.



        **fer un apunt** _ v intr_

        _es        _comentar_ v tr_; postear_ v tr_; publicar_ v tr_

        _en        _post, to

        XARXES SOCIALS. Publicar un apunt en un fòrum, un blog o una xarxa social.



        Nota: Segons el context, també poden ser adequades com a denominacions d'aquest concepte, entre d'altres, les formes _penjar un apunt_ o _publicar un apunt_.



        **fil de discussió** _ n m_

        _es        _hilo de discusión_ n m_

        _en        _discussion thread

        XARXES SOCIALS. Conjunt de missatges sobre un tema ordenats cronològicament a partir del primer missatge enviat a un grup de discussió.



        **Flickr** _ n m_

        _es        _Flickr_ n m_

        _en        _Flickr

        XARXES SOCIALS. Plataforma de xarxa social que funciona com un repositori d'imatges i vídeos que permet als usuaris compartir continguts, emmagatzemar-los, ordenar-los i vendre'ls.



        **fòrum** _ n m_

        sin. **grup de discussió** _ n m_

        _es        _foro_ n m_; foro de discusión_ n m_; grupo de discusión_ n m_; grupo de interés_ n m_; grupo de noticias_ n m_

        _en        _conference group; discussion forum; discussion group; forum; interest group; newsgroup

        XARXES SOCIALS. Grup d'internautes que intercanvien opinions i informació sobre un tema a través de missatges que es pengen en una pàgina web o per mitjà d'una llista de distribució.



        Nota: 1. La denominació _grup de discussió_ se sol reservar per als casos en què els missatges s'intercanvien a través d'una llista de distribució.

        2. El fòrum com a grup d'internautes es distingeix del fòrum entès com la plataforma en què es porta a terme l'intercanvi d'opinions i informació.



        **fòrum** _ n m_

        sin. **grup de discussió** _ n m_

        _es        _foro_ n m_; foro de discusión_ n m_; grupo de discusión_ n m_; grupo de interés_ n m_; grupo de noticias_ n m_

        _en        _conference group; discussion forum; discussion group; forum; interest group; newsgroup

        XARXES SOCIALS. Plataforma en què un grup d'internautes intercanvien opinions i informació sobre un tema.



        Nota: El fòrum com a plataforma es distingeix del fòrum entès com el grup d'internautes que intercanvien opinions i informació.



        **galeria** _ n f_

        _es        _galería_ n f_

        _en        _gallery

        XARXES SOCIALS. Finestra o menú que presenta una sèrie d'elements multimèdia que l'usuari pot visualitzar o descarregar.



        Nota: Les galeries solen contenir imatges, animacions i sons, entre d'altres.



        **gestor de comunitats | gestora de comunitats** _ n m, f_

        _es        _administrador de comunidades [administradora de comunidades [MX]_ n m, f_; gestor de comunidades | gestora de comunidades_ n m, f_

        _en        _community manager; online community manager; CM

        XARXES SOCIALS. Persona que té la funció de crear, fer créixer i gestionar comunitats d'internautes en línia



        **giny** _ n m_

        _es        _artilugio_ n m_; control_ n m_; widget_ n m_

        _en        _control; widget

        XARXES SOCIALS. Element d'una interfície gràfica d'usuari a través del qual s'estableix la interacció entre l'usuari i el programa o l'aplicació.



        **giny** _ n m_

        _es        _gadget_ n m_; widget_ n m_

        _en        _desktop widget; gadget; widget

        XARXES SOCIALS. Programa senzill, amb una interfície gràfica d'usuari especialitzada i consultable des de l'escriptori de l'ordinador o des d'una pàgina web, que proporciona informació diversa o accés ràpid a determinades funcions d'ús freqüent.



        **grup** _ n m_

        _es        _grupo_ n m_

        _en        _group

        XARXES SOCIALS. Pàgina sobre un tema concret que un administrador crea en una xarxa social com Facebook o Linkedin amb la finalitat de promoure activitats i interactuar amb els usuaris que s'hi uneixin, els quals passaran a ser membres del grup.



        Nota: 1. En funció de l'objectiu del grup, l'administrador pot decidir les restriccions d'accés. Al Facebook, per exemple, hi ha grups públics, privats i secrets, mentre que al Linkedin n'hi ha d'oberts i de tancats.

        2. L'objectiu de la creació d'un grup del Facebook és que la interacció entre els seus membres sigui més gran que, per exemple, entre els admiradors d'una pàgina.



        **identificador** _ n m_

        _es        _identificador_ n m_; pseudónimo [MX]_ n m_

        _en        _handle

        XARXES SOCIALS. Conjunt de caràcters alfanumèrics precedits per una @ que identifica un usuari del Twitter.



        Nota: L'identificador sense l'arrova inicial coincideix amb el nom d'usuari.



        **iniciar la sessió** _ v intr_

        sin. compl. **connectar-se** _ v intr pron_; **entrar** _ v intr_

        _es        _conectar_ v intr_; conectarse_ v intr pron_; entrar_ v intr_; iniciar la sesión_ v intr_; iniciar sesión_ v intr_

        _en        _log in, to; log on, to

        XARXES SOCIALS. Dur a terme el procediment que permet la connexió a una xarxa o a un sistema operatiu, o l'obertura d'una aplicació.



        Nota: Els equivalents anglesos _log on_ i _log in _no solen tenir un valor genèric, sinó que _log on _es tendeix a utilitzar en l'àmbit dels sistemes operatius Windows, i _log in_, a Unix.



        **Linkedin** _ n m_

        _es        _Linkedin_ n m_

        _en        _Linkedin

        XARXES SOCIALS. Plataforma d'interacció de professionals que permet l'intercanvi d'experiències i l'ampliació de les col·laboracions i dels cercles de contactes.



        **llista de distribució** _ n f_

        _es        _lista de distribución_ n f_

        _en        _distribution list

        XARXES SOCIALS. Llista d'adreces electròniques a la qual s'ha assignat una adreça pròpia perquè els missatges que s'hi envien siguin reenviats a tots els integrants de la llista per a poder intercanviar opinions i informació.



        **marcador social** _ n m_

        _es        _marcador social_ n m_

        _en        _social bookmarking

        XARXES SOCIALS. Mitjà de comunicació social que permet a l'usuari emmagatzemar, compartir i classificar enllaços a internet.



        Nota: Una plataforma de servei de marcadors socials és Delicious.



        **mem** _ n m_

        _es        _meme_ n m_

        _en        _Internet meme; meme

        XARXES SOCIALS. Element informatiu, generalment una imatge, una frase o un vídeo de to humorístic, generat a internet o en altres mitjans audiovisuals, que s'escampa per les xarxes socials i és imitat, compartit o utilitzat per un gran nombre de persones.



        **membre** _ n m, f_

        _es        _miembro_ n m, f_

        _en        _member

        XARXES SOCIALS. Usuari de Facebook que forma part d'un grup.



        **menció** _ n f_

        _es        _mención_ n f_

        _en        _mention

        XARXES SOCIALS. Piulada que inclou el nom d'un usuari.



        **microblog** _ n m_

        _es        _microblog_ n m_

        _en        _microblog

        XARXES SOCIALS. Blog els apunts del qual tenen un nombre reduït i limitat de caràcters.



        **missatgeria instantània** _ n f_

        _es        _mensajería instantánea_ n f_

        _en        _instant messaging

        XARXES SOCIALS. Aplicació informàtica que en temps real permet que els usuaris d'internet o d'una intranet sàpiguen mentre estan connectats quins altres també ho estan en aquell moment i puguin comunicar-s'hi.



        **mitjà social** _ n m_

        _es        _medio de comunicación social [MX]_ n m_; medio social_ n m_; social media [MX]_ n m_

        _en        _social medium

        XARXES SOCIALS. Mitjà de comunicació que integra les tecnologies web 2.0 i les xarxes d'interconnexió que creen les xarxes socials, a través del qual els usuaris es comuniquen, dialoguen, comparteixen i cooperen.



        **mur** _ n m_

        _es        _muro_ n m_

        _en        _wall

        XARXES SOCIALS. Àrea del perfil d'un usuari o d'una pàgina del Facebook que recull totes les seves actualitzacions i permet que els seus amics o admiradors hi comparteixin comentaris o enllaços.



        **nom d'usuari** _ n m_

        _es        _nombre de usuario_ n m_

        _en        _user name

        XARXES SOCIALS. Conjunt de caràcters alfanumèrics que identifica un usuari i que, juntament amb la contrasenya, li permet de connectar-se a un sistema informàtic o un servei en línia.



        **notificació** _ n f_

        _es        _notificación_ n f_

        _en        _notification

        XARXES SOCIALS. Avís que rep un usuari d'una xarxa social quan un altre usuari fa una acció que l'afecta.



        Nota: Un usuari rep una notificació, per exemple, quan algú l'etiqueta en una fotografia o vídeo, deixa un comentari al seu mur o el convida a un esdeveniment.



        **pàgina** _ n f_

        _es        _página_ n f_

        _en        _page

        XARXES SOCIALS. Perfil que una empresa, organització o personatge públic crea al Facebook per a fer-se promoció, augmentar la seva popularitat o relacionar-se amb la ciutadania.



        Nota: 1. L'objectiu d'una pàgina sol ser guanyar simpatitzants.

        2. A diferència d'un grup del Facebook, les pàgines es conceben com a entitat única i no tenen un llistat d'administradors públic.



        **pàgina web** _ n f_

        _es        _página web_ n f_

        _en        _web page

        XARXES SOCIALS. Document d'hipertext, generalment escrit en HTML, que es difon al web.



        Nota: En alguns casos ens referim a aquest concepte elidint el substantiu _pàgina,_ que actua com a nucli, i el sintagma queda reduït a la forma _web, _que manté el gènere femení. Tenint en compte l'autoria d'una pàgina podem parlar de pàgines personals, pàgines corporatives i pàgines institucionals



        **paraula clau** _ n f_

        _es        _palabra clave_ n f_

        _en        _key word; keyword

        XARXES SOCIALS. Mot o conjunt de mots que caracteritzen un text, utilitzats en operacions de cerca o classificació.



        **perfil** _ n m_

        _es        _perfil_ n m_

        _en        _profile

        XARXES SOCIALS. Conjunt de dades personals i informacions diverses que un usuari introdueix en una xarxa social perquè altres usuaris el coneguin i hi puguin contactar.



        Nota: 1. L'accessibilitat del perfil depèn de la voluntat de cada usuari o de cada xarxa social en concret.

        2. El perfil del Facebook també inclou informació sobre l'activitat de l'usuari dins de la xarxa social.



        **perfil** _ n m_

        _es        _perfil_ n m_

        _en        _profile page

        XARXES SOCIALS. Llista de totes les piulades d'un usuari del Twitter ordenades cronològicament des de la més recent fins a la més antiga, a partir de la data d'alta.



        **piulada** _ n f_

        sin. compl. **tuit** _ n m_

        _es        _tuit_ n m_; tweet [MX]_ n m_; twitt [MX]_ n m_

        _en        _micropost; tweet

        XARXES SOCIALS. Missatge curt, amb un nombre de caràcters limitat, publicat instantàniament en un microblog.



        Nota: El sinònim complementari _tuit _prové de _Twitter_, que és el nom comercial de l'aplicació que gestiona la plataforma de microblogs més utilitzada actualment.



        **piulador | piuladora** _ n m, f_

        sin. **piulaire** _ n m, f_

        sin. compl. **tuitaire** _ n m, f_; **tuitejador | tuitejadora** _ n m, f_

        _es        _tuitero | tuitera_ n m, f_; tweetero |  tweetera [MX]_ n m, f_; twitero | twitera [MX]_ n m, f_

        _en        _tweeter; twitterer

        XARXES SOCIALS. Persona que publica una piulada.

_        _

        Nota: El sinònim complementari _tuitaire _deriva del nom _tuit_, forma creada a partir de _Twitter_, i el sinònim complementari _tuitejador -a_, del verb _tuitejar_.



        **piular** _ v tr_

        sin. compl. **tuitejar** _ v tr_

        _es        _tuitear_ v tr_; tweetear [MX]_ v tr_; twitear [MX]_ v tr_; twittear [MX]_ v tr_

        _en        _tweet, to

        XARXES SOCIALS. Publicar instantàniament, en un microblog, un missatge amb un nombre de caràcters limitat.



        Nota: El sinònim complementari _tuitejar _deriva del nom _tuit_, forma creada a partir de _Twitter_, que és el nom comercial de l'aplicació que gestiona la plataforma de microblogs més utilitzada actualment.



        **plataforma** _ n f_

        _es        _plataforma_ n f_

        _en        _platform

        XARXES SOCIALS. Estructura de maquinari i de programari d'un sistema de telecomunicacions.



        **plataforma de microblogs** _ n f_

        _es        _plataforma de microblogs_ n f_

        _en        _microblog platform; microblogging platform

        XARXES SOCIALS. Xarxa de comunicació a través d'internet que permet crear un microblog.



        Nota: L'aplicació que gestiona la plataforma de microblogs més utilitzada actualment té el nom comercial _Twitter_.



        **postureig** _ n m_

        _es        _postureo_ n m_

        XARXES SOCIALS. Actitud de mostrar un comportament o uns gustos determinats, generalment a les xarxes socials, amb la intenció de fer-se veure.



        **privacitat** _ n f_

        sin. **privadesa** _ n f_

        _es        _confidencialidad_ n f_; privacidad_ n f_

        _en        _privacy

        XARXES SOCIALS. Condició de les informacions que fan referència o pertanyen a una persona física o jurídica, segons la qual no poden fer-se públiques sense el consentiment de l'afectat.



        **publicació** _ n f_

        _es        _posting [MX]_ n m_; publicación_ n f_

        _en        _posting; publication

        XARXES SOCIALS. Acció de difondre un contingut, ja sigui un apunt, comentari o enllaç, a través d'una xarxa social.



        **quadre de text** _ n m_

        _es        _cuadro de texto_ n m_

        _en        _text box

        XARXES SOCIALS. Interfície gràfica d'usuari, generalment de forma rectangular, que permet introduir-hi o editar-hi informació textual.



        **redifondre** _ v tr_

        sin. **sindicar** _ v tr_

        _es        _redifundir_ v tr_

        _en        _syndicate, to

        XARXES SOCIALS. Difondre de manera automàtica alguns continguts d'un web en un altre web o als usuaris que s'hi han subscrit.


        Nota: Generalment, les formes _redifondre _i _sindicar  _s'utilitzen seguides del complement _continguts_: _redifondre continguts_ i _sindicar continguts_.



        **redifusió** _ n f_

        sin. **sindicació** _ n f_

        _es        _redifusión de contenidos_ n f_; redifusión web_ n f_

        _en        _content syndication; web syndication

        XARXES SOCIALS. Procés pel qual alguns continguts d'un web es difonen de manera automàtica en un altre web o als usuaris que s'hi han subscrit.



        Nota: Generalment, les formes _redifusió _i _sindicació _s'utilitzen seguides del complement _de continguts_: _redifusió de continguts_ i _sindicació de continguts_.



        **redirigir** _ v tr_

        _es        _redireccionar [MX]_ v tr_; redirigir_ v tr_

        _en        _redirect, to

        XARXES SOCIALS. Conduir automàticament un internauta que ha sol·licitat accedir a una pàgina web que ha canviat d'adreça al nou emplaçament.



        **repiulada** _ n f_

        sin. compl. **retuit** _ n m_

        _es        _retuit_ n m_; retweet [MX]_ n m_

        _en        _retweet

        XARXES SOCIALS. Reenviament d'una piulada publicada anteriorment per un altre usuari.



        Nota: El sinònim complementari _retuit _deriva del nom _tuit_, forma creada a partir de _Twitter_, que és el nom comercial de l'aplicació que gestiona la plataforma de microblogs més utilitzada actualment.



        **repiular** _ v tr_

        sin. compl. **retuitejar** _ v tr_

        _es        _retuitear_ v tr_; retweetear [MX]_ v tr_

        _en        _retweet, to

        XARXES SOCIALS. Reenviar una piulada publicada anteriorment per un altre usuari.



        Nota: El sinònim complementari _retuitejar _deriva del verb _tuitejar_.



        **repositori** _ n m_

        _es        _almacén [ES]_ n m_; depósito [ES]_ n m_; repositorio_ n m_

        _en        _repository

        XARXES SOCIALS. Sistema informàtic on s'emmagatzema la informació d'una organització amb la finalitat que els seus membres la puguin compartir.



        **reproducció en temps real** _ n f_

        _es        _reproducción en streaming_ n f_; reproducción en tiempo real_ n f_; técnica streaming_ n f_; vídeo en tiempo real_ n m_

        _en        _real time system; streaming; streaming system

        XARXES SOCIALS. Tècnica que permet reproduir fitxers audiovisuals procedents d'una xarxa informàtica, generalment internet, sense haver d'esperar que el procés de transferència de les dades s'hagi acabat.



        **RSS** _ n m/f_

        _es        _formato RSS [MX]_ n m_; RSS_ n m_

        _en        _RSS

        XARXES SOCIALS. Format de fitxer basat en el llenguatge XML i desenvolupat específicament per a la creació de canals de continguts.



        Nota: Segons la documentació, la sigla anglesa original pot provenir de les denominacions _rich site summary_ (resum enriquit del lloc), _RDF site summary_ (resum RDF del lloc) o _really simple syndication_ (sindicació molt simple).



        **seguidor | seguidora** _ n m, f_

        _es        _follower_ n m, f_; seguidor | seguidora_ n m, f_

        _en        _follower

        XARXES SOCIALS. Usuari del Twitter que en segueix un altre.



        **seguir** _ v tr_

        _es        _seguir_ v tr_

        _en        _follow, to

        XARXES SOCIALS. Rebre, un usuari del Twitter, totes les piulades d'un altre usuari mitjançant subscripció.



        **seguit | seguida** _ n m, f_

        _es        _seguido | seguida_ n m, f_

        _en        _followed

        XARXES SOCIALS. Usuari del Twitter a qui un altre usuari segueix.



        **sessió** _ n f_

        _es        _sessión_ n f_

        _en        _session

        XARXES SOCIALS. Període de temps transcorregut entre la connexió i la desconnexió a una xarxa informàtica o a un sistema operatiu o entre l'obertura i el tancament d'una aplicació.



        **simpatitzant** _ n m, f_

        _es        _fan_ n m, f_; simpatizante_ n m, f_

        _en        _fan

        XARXES SOCIALS. Usuari d'una pàgina de Facebook que en rep les actualitzacions al seu canal de notícies després d'haver-s'hi subscrit fent clic al botó "M'agrada" d'aquesta pàgina.



        Nota: Un membre d'un grup del Facebook pot veure el llistat dels administradors del grup, mentre que un simpatitzant d'una pàgina no pot accedir a aquesta informació.



        **Slideshare** _ n m_

        _es        _Slideshare_ n m_

        _en        _Slideshare

        XARXES SOCIALS. Plataforma de xarxa social que permet als usuaris publicar presentacions, documents de text i PDF.



        **tema del moment** _ n m_

        _es        _tema del momento_ n m_

        _en        _trending topic

        XARXES SOCIALS. Tema més piulat en un moment concret en una plataforma de microblogs.



        **trol** _ n m, f_

        _es        _trol_ n m, f_; troll de internet [MX]_ n m, f_

        _en        _troll

        XARXES SOCIALS. Persona que publica missatges o apunts provocatius a les xarxes socials.



        Nota: El missatge o l'apunt publicat per un trol s'anomena també _trol_.



        **trol** _ n m_

        _es        _trol_ n m_; troll [MX]_ n m_

        _en        _troll

        XARXES SOCIALS. Missatge o apunt provocatiu que una persona publica a les xarxes socials.



        Nota: La persona que publica un trol s'anomena també _trol_.



        **Twitter** _ n m_

        _es        _Twitter_ n m_

        _en        _Twitter

        XARXES SOCIALS. Plataforma de microblogs que permet publicar piulades i seguir altres usuaris.



        **usabilitat** _ n f_

        _es        _usabilidad_ n f_

        _en        _usability

        XARXES SOCIALS. Qualitat d'una pàgina web o d'un programa informàtic de ser fàcil d'usar i de tenir en compte aspectes com ara la llegibilitat dels textos, la rapidesa de la baixada d'informació, la manejabilitat i la capacitat de satisfer les necessitats de l'usuari.



        **usuari | usuària** _ n m, f_

        _es        _usuario | usuaria_ n m, f_

        _en        _user

        XARXES SOCIALS. Persona o organització que utilitza un sistema de telecomunicacions, una xarxa o un programa informàtics, un servei en línia, etc.



        **via** _ prep_

        sin. compl. **a través de** _ prep_

        _es        _vía_ prep_

        _en        _via

        XARXES SOCIALS. Preposició que serveix per a introduir la font d'una piulada.



        **web social** _ n m_

        _es        _web social_ n f_

        _en        _social web

        XARXES SOCIALS. Lloc d'internet que permet la interacció i socialització entre usuaris.



        **xarxa social** _ n f_

        _es        _red social_ n f_

        _en        _social network

        XARXES SOCIALS. Comunitat d'internautes units per algun tipus de relació que comparteixen i intercanvien informació a través d'una plataforma.



        Nota: La xarxa social com a comunitat d'internautes es distingeix de la xarxa social entesa com la plataforma a través de la qual es comuniquen.



        **xarxa social** _ n f_

        _es        _red social_ n f_

        _en        _social network

        XARXES SOCIALS. Plataforma que permet a una comunitat d'internautes interaccionar i també compartir i intercanviar informació.

        Nota: La xarxa social com a plataforma es distingeix de la xarxa social entesa com la comunitat d'internautes.



        **xat** _ n m_

        _es        _chat_ n m_

        _en        _chat

        XARXES SOCIALS. Comunicació simultània entre diverses persones a través d'internet, generalment per escrit.



        **Youtube** _ n m_

        _es        _Youtube_ n m_

        _en        _Youtube

        XARXES SOCIALS. Plataforma que permet als usuaris publicar, veure i compartir vídeos.
