# 8. Seguiment i avaluació

## Analítica a les xarxes socials

Mesurar l’activitat que es duu a terme a la Xarxa és sempre important per conèixer l’evolució dels esforços dedicats a aquesta tasca. En el món de les xarxes, que és tan canviant, les mètriques són necessàries per poder fer un seguiment del que s’hi fa i avaluar i mesurar quin impacte té, en aquest cas, la presència de l’Administració en aquest entorn i quins beneficis aporta a la ciutadania.  

## Recollida de dades

La  DGACD és l’òrgan encarregat de recollir de forma centralitzada les mètriques de tots els comptes oficials de la Generalitat de Catalunya. Totes aquestes dades s’obtenen directament des de les diferents plataformes socials.  

Aquesta recollida centralitzada serveix per estandaritzar els valors i assegurar que siguin comuns a tots els comptes. Es procura, sempre que sigui possible, fer-ho de manera automatitzada mitjançant les interfícies de programació d’aplicacions (application programming interface, API) i els agregadors (feeds) de les diferents xarxes socials.  

## Informes

La DGACD facilita regularment informes de seguiment a la persona responsable de cada perfil corporatiu. Aquests informes personalitzats s'envien a través d'una carpeta compartida a Dropbox. La persona responsable de cada perfil és l'encarregada de fer arribar l'informe a la resta d'editors del perfil, per millorar en l'activitat del perfil.  

La voluntat és agrupar les dades i presentar-les en diferents informes per tal de que sigui facil d'explicar i ensenyar l'activitat a persones que no participen diariament a la gestió dels perfils. Evidentment els editors de cada perfil tenen un coneixment més ampli i detallat del seu perfil: quins missatges funcionen millor, a quina hora és millor publicar, quins són els principals usuaris que interactuen amb el perfil, etc.  

A més d'aquests informes, cada mes, també es faciliten les dades en cru, perquè tota unitat que ho desitgi pugui el·laborar els seus propis indicadors i informes.  

### Fitxa mensual

La fitxa resum de l'activitat a Twitter i una altra per Facebook s'envia mensualment. En aquesta fitxa hi podem trobar un resum de l'activitat durant el mes anterior i una evolució dels principals indicadors per cada una de les xarxes socials.  

A nivell de continguts trobem quins són els que més s'han compartit durant els darrers mesos. Això ens ajuda a veure en perspectiva quin tipus de continguts funcionen millor per a cada una de les xarxes.  

<img exemples mètriques />  

Com que les dades d'un mateix per elles mateixes a vegades donen poca informació, també capturem dades de perfils similars a cada un dels que formen part de la solució coporativa, per tal de poder contextualitzar els indicadors. Aquests perfils els facilita el responsable de cada perfil a la DGACD en el moment de l'obertura del perfil.  

El fet de poder comparar les nostres dades amb la de perfils similars al nostre ens ajuda a valorar les nostres dades d'activitat. A l'hora el fet de buscar perfils similars ens obliga a mirar l'activitat d'altres perfils, cosa que ens hauria de permetre aprendre dels encerts d'aquests perfils.  

### Informe audiència detallat

Aquest document té l'objectiu de facilitar una perspectiva del perfil, a totes aquelles persones que participen a la gestió. Per tal d'oferir un resum de situació més àmpli, aquest informe s'envia cada tres mesos als responsables de cada perfil.  

Es divideix en tres apartats:

- **Continguts** (tuits, retuits i mencions). Aquí podem trobar quins continguts han tingut més acceptació. Podem veure un arxiu amb els principals continguts al llarg del temps, i com evoluciona la difusió dels continguts en funció del dia de la setmana, hora i fins i tot mes en què publiquem el missatge. Aquests gràfics ens ajuden el·laborar la planificació trimestral de continguts i revisar els dels darrers mesos.

- **Audiència** (seguidors). Ens permet coneixer amb més detall informació de la gent que s'ha subscrit als nostres canals. Trobem els llistats de principals usuaris que s'han donat d'alta o baixa en un perfil durant l'últim període. L'evolució de la dimensió de l'audiència i algunes característiques d'aquesta, com per exemple el nombre d'usuaris actius, els que han publicat almenys cinc missatges, o la seva distribució de seguidors en percentils.

- **Comunitat** (usuaris participatius). De la mateixa manera que no tots els usuaris que ens segueixen interactuen, tampoc ens segueixen tots els usuaris que interactuen amb nosaltres. És per això que també és interessant coneixer quins són els usuaris amb qui més conversem. A més de trobar els usuaris, ta´mbé els ordenem segons el nombre i tipus d'interaccions.

<img exemples mètriques />  

### Informe resum etiqueta

Aquest informe ofereix informació detallada relacionada amb una o un conjunt d'etiquetes de Twitter. És especialment útil quan ha passat un acte i volem analitzar la conversa generada a Twitter.  

La generació d'aquests informes és de caire excepcional i és la DGACD la que en decideix la necessitat. Aquest informe pot ser útil en: campanyes de comunicació, rodes de premsa, o per casos d'emergències.  

Les dades que es capturen per l'el·laboració de l'informe són les que es poden obtenir públicament des de l'api de Twitter. En cap cas es relacionaran amb dades personals dels emisors dels missatges.  

<img exemples mètriques />  

L'informe ajuda a millorar la comunicació per a futures ocasions, ja que és una eina que permet analitzar a posteriori algunes dades que passen desaparcebudes a la boragina del temps real. Entre altres aspectes mostra l'evolució temporal en la publicació de missatges, els tuits més retuitejats, les persones que més missatges han enviat amb l'etiqueta.  

També ens pot servir per comparar el volum de missatges en diferents situacions comparables, per exemple el nombre de missatges que s'han publicat amb l'etiqueta #SantJordi en els darrers anys.


## Control i seguiment

La DGACD fa un seguiment individualitzat de cada un dels perfils oficials de la Generalitat a les xarxes socials per garantir un servei de qualitat.  

Aquest control es du a terme a partir de dades d’activitat extretes directament de les API de les plataformes socials. Mitjançant el tractament objectiu d’aquetes dades s’estudia i es valora el servei que dóna cada un dels perfils actius a les xarxes socials.  

Quan la DGACD creu que l’activitat i qualitat del servei d’un compte és millorable, es reuneix amb els seus gestors per valorar conjuntament possibles accions a fer. Fins i tot, si es creu adient, tancar temporalment un compte.  

## La clau, l’avaluació de l’impacte

Un cop recollides totes aquestes dades i extrets els indicadors que interessin, caldrà relacionar-les amb les dades d’altres canals (web, telèfon, correu electrònic...) per poder comparar l’impacte que tenen unes i altres. Per últim, seria interessant poder relacionar el conjunt de dades amb els objectius de treball de l’organització i així veure si s’han complert. A més, la informació obtinguda ajudaria, per exemple, a fer previsions d’actuacions i a planificar campanyes futures.  

Al capdavall, l’avaluació a l’Administració ha de servir per identificar les polítiques públiques que funcionen, conèixer-ne l’impacte i saber en quina mesura l’impacte és atribuïble al problema mateix o a la intervenció de l’Administració pública. Per posar un exemple conegut, si hi ha menys incendis, pot ser per la bona actuació dels bombers o per altres raons (condicions meteorològiques, etc.). A més de la intervenció pública, hi intervenen altres variables que compliquen l’avaluació (evolució de l’economia i la societat, l’alfabetització digital de la ciutadania, programes i lleis vigents, etc.). Per això, en moltes ocasions, per avaluar adequadament, estarem posant en relació els resultats de la intervenció pública amb la situació del que hauria ocorregut si no hagués tingut lloc l’esmentada intervenció.  

<img exemples mètriques />  
